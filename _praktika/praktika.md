---
layout: page
title: "Praktika"
description: ""
tags: [praktika]
comments: false
category: "praktika"
image:
  feature: abstract-2.jpg
---

Budos mokymas skirstomas į tris dalis: teorija (*pariyatti*), praktika (*paṭipatti*) ir perpratimas (*paṭivedha*). Perpratimas ir yra viso kelio tikslas. Tai yra visapusiškas, absoliutus gyvenimo tiesų supratimas ir pažinimas, kuris suteikia galutinę ir nepanaikinamą laisvę nuo visų nešvarumų, nuo visų kančių. Tačiau į tikslą keliaujama laipsniškai. Ir tam, kad pasiektume galutinią, aukščiausią mokymo pakopą, reikia pereiti dvi pirmąsias. Viskas prasideda nuo teorijos. Tam, kad žinotume kas yra kelias, o kas- ne, turime skirti laiko raštų skaitymui, bei Dhammos aptarimui su ją išmananančiais. Bet vien teorinės žinios negali atvesti į visų troškimų užgesimą, į visišką pasaulio pažinimą, turime dėti pastangas į mokymo taikymą praktikoje. Lygiai kaip vien skaitant, kaip groti fortepijonu ar vien kalbant apie tai, žmogus niekad šio instrumento neįvaldys, taip ir vien skaitant ar kalbant apie Budos mokymą, žmogus niekad nesuvaldys savo proto, niekad neperpras pasaulio. Bet be skaitymo, be patarymo taip pat sunku tikėtis sėkmės. Todėl gavus pakankamai teorinių žinių yra būtina pradėti jas taikyti praktikoje.

Budos mokymo šerdis yra keturios tauriosios tiesos. Ir paskutinė iš jų- taurusis aštuonialypis kelias (kuris ir sudaro praktika) gali būti suskirstytas į trys dalis: dorovė (*sīla*), ramuma (*samatha*) ir įžvalga (*vipassana*).
